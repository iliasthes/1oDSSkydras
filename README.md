# Ενεργειακά έξυπνο σπίτι.
**Το πρόβλημα πίσω από την πρόταση μας.**

Η Σκύδρα είναι μια κωμόπολη χτισμένη στο κέντρο περίπου του κάμπου της Μακεδονίας. Ένα χαρακτηριστικό γνώρισμα του κλίματος της περιοχής
είναι οι ακραίες μεταβολές της θερμοκρασίας ακόμα και μέσα στην ίδια ημέρα. Έτσι δεν είναι σπάνιο το φαινόμενο τις ηλιόλουστες ημέρες, στις πρωινές ώρες η θερμορκασία να είναι ακόμα και κάτω από τους 0 βαθμούς κελσίου και τις μεσημεριανές ώρες να πλησιάζει τους 20 βαθμούς κελσίου. Έτσι ενώ νωρίς το πρωί η θέρμανση δουλεύει εντατικά στο σχολείο μας (όπως και στα σπίτια των κατοίκων) μετά την 4η ώρα των μαθημάτων οι μαθητές διαμαρτύρονται για αφόρητη ζέστη και καταφεύγουμε στη χρήση κλιματιστικού για να δροσίσει ο χώρος του εργαστηρίου πληροφορικής.

## Η πρόταση μας.
Έχοντας ως αφορμή αυτή την ιδιαιτερότητα του καιρού της περιοχής μας, αποφασίσαμε η κατασκευή μας ανάμεσα στα άλλα να προτείνει κάποια λύση  και γι' αυτό το πρόβλημα, αλλά να προτείνει και πρόσθετες δυνατότητες εξοικονόμησης ενέργειας σε ένα κτίριο. 
Η κατασκευή μας αφορά ένα κτίριο, που μειώνει την κατανάλωση ενέργειας, μονώνοντας το κτίριο με τη βοήθεια κάθετου κήπου που θα συντηρείται (πότισμα κλπ) χάρη στη βοήθεια ενός arduino και των κατάλληλων αισθητήρων (υγρασίας εδάφους, φωτοαντίσταση, θερμοκρασίας) και ενεργοποιητών (τρόμπα νερού) . Επίσης περιλαμβάνει αυτοματισμούς για την μείωση της κατανάλωσης ενέργειας από λαμπτήρες που καίνε άσκοπα. Τέλος εκμεταλλευόμαστε το γεγονός πως η πλειοψηφία των κτιρίων στην περιοχή μας διαθέτουν μεγάλο αύλειο χώρο, συλλέγοντας τα νερά της βροχής για το πότισμα του κήπου μας σε ειδική δεξαμενή και δίνοντας ενέργεια στο σύστημα μας, από φωτοβολταϊκό σύστημα.Εκτός από τον κάθετο κήπο η κατασκευή μας υποστηρίζει την εξοικονόμηση ενέργειας με αποτροπή της άσκοπης χρήσης των λαμπτήρων φωτισμού. Οι αυτοματισμοί που υλοποιήθηκαν είναι οι παρακάτω:
## Κάθετος κήπος.
1. Ποτίζουμε όταν το χώμα είναι στεγνό.
2. Δεν ποτίζουμε όταν η θερμοκρασία της ατμόσφαιρας είναι κάτω από 3 βαθμούς
3. Δεν ποτίζουμε όταν η θερμοκρασία της ατμόσφαιρας είναι πάνω από 30 βαθμούς και ταυτόχρονα τα φυτά δέχονται το ηλιακό φως.
## Λαμπτήρας φωτισμού .
1. Αν ένα δωμάτιο είναι άδειο, δηλαδή δεν υπάρχει κάποιος άνθρωπος τότε τα φώτα θα πρέπει να σβήνουν.
2. Αν όσοι βρίσκονται σε ένα δωμάτιο κοιμούνται, τότε τα φώτα θα πρέπει να σβήνουν.
3. Αν υπάρχει φυσικός φωτισμός στο δωμάτιο, τότε τα φώτα θα πρέπει να σβήνουν.

## Οδηγίες πλοήγησης στο αποθετήριο:
Στον κεντρικό φάκελο του Project μαε θα βρείτε μόνο το αρχείο README, δηλαδή το αρχείο που διαβάζετε και δύο φακέλους. Τον φάκελο "Εκπαιδευτικό Υλικό" και τον φάκελο "Σενάρια"
Στο φάκελο "Σενάρια" θα βρείτε αναλυτικά όλα τα επιμέρους ενδιάμεσα σενάρια που δημιουργήσαμε μέχρι το τελικό. Δίνονται ξεχωριστά οι μεμονωμένοι αυτοματισμοί, για να μπορείς κάποιος να χρησιμοποιήσει μεμονωμένα κάποιον αυτοματισμό σε οποιαδήποτε κατασκευή θέλει. Επισημαίνεται ότι οι μαθητές προγραμμάτισαν στο προγραμματιστικό περιβάλλον Pictoblox που αποτελεί επέκταση του Scratch3. O αρχικός προγραμματισμός έγινε σε κατάσταση "Stage", δηλαδή σε μία "υβριδική κατάσταση όπου το Pictoblox αλληλεπιδρά με το Arduino και τους αισθητήρες .Στη συνέχεια με ελάχιστη τροποποίηση του προγράμματος αλλάζαμε την κατάσταση σε Upload και το Pictoblox αυτόματα δημιουργούσε τον κώδικα στη γλώσσα Arduino. Για κάθε ξεχωριστό πρόγραμμα που δημιουργήσαμε δίνεται το αρχικό πρόγραμμα σε μορφή .sb3 οπως δημιουργήθηκε στο Pictoblox και το αντίστοιχο πρόγραμμα στη γλώσσα Arduino:
1. light_sensor.sb3 . Σενάριο του Pictoblox για τον έλεγχο του λαμπτήρα φωτισμού με τη βοήθεια του αισθητήρα φωτεινότητας.
2. light_sensor_upload_mode. Κώδικας για ανέβασμα στο Arduino Mega για τον έλεγχο του λαμπτήρα φωτισμού με τη βοήθεια του αισθητήρα φωτεινότητας.
3. Moving_sensor_light.sb3     Σενάριο του Pictoblox για τον έλεγχο του λαμπτήρα φωτισμού με χρήση του αισθητήρα κίνησης.
4. Moving_sensor_upload_mode     Κώδικας στη γλώσσα Arduino για τον έλεγχο του λαμπτήρα φωτισμού με χρήση του αισθητήρα κίνησης.
5. kathetos_kipos.sb3     Σενάριο του Pictoblox για το αυτόματο πότισμα του κήπου με τη χρήση των αισθητήρων υγρασίας εδάφους, θερμοκρασίας DHT22 και φωτεινότητας LDR.
6. kathetos_kipos_upload_mode    Κώδικας στη γλώσσα Arduino για το αυτόματο πότισμα του κήπου με τη χρήση των αισθητήρων υγρασίας εδάφους, θερμοκρασίας DHT22 και φωτεινότητας LDR
7. OLIKO_SENARIO.SB3   Σενάριο του Pictoblox που υλοποιεί όλους τους αυτοματισμούς της κατασκευής μας ταυτόχρονα.
8. OLIKO_SENARIO_UPLOAD_MODE  Κώδικας στη γλώσσα Arduino για την υλοποίησης όλων των αυτοματισμών της κατασκευής μας. 
